# Functionaliteit op hoofdlijnen

De standaard 'gemma-verwerkingen' wordt toegepast binnen NLX om te zorgen dat berichtuitwisseling veilig en verantwoord plaatsvindt. De standaard wordt toegepast binnen NLX om gegevens uit te wisselen tussen
- verschillende organisaties
- applicaties binnen de eigen organisatie.

Al het berichtenverkeer dat via NLX verloopt wordt vastgelegd in logbestanden zodat traceerbaar is wat er aan gegevens is uitgewisseld. Hiermee is o.a. inzicht te geven aan burgers over berichtenverkeer waarin zij betrokken waren. NLX kent ook een 'verwerkingenregister'. Daarin is op processtap-niveau vastgelegd welke gegevens, op basis van beschreven doelbinding, mogen worden opgevraagd. Door verwerkingsregels te vergelijken met loggegevens is na te gaan of opvragingen conform vastgelegde afspraken plaatsvinden. 

Gebruik van de gemma-verwerkingen standaard maakt het mogelijk voor aangesloten organisaties om eenvoudig gegevens uit te wisselen en te kunnen voldoen aan Europese kaders en voorschriften zoals de Algemene Verordening Gegevensbescherming (GDPR).
